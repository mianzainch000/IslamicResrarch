<!DOCTYPE html>
<html lang="en">
  <head>
    <link rel="stylesheet" href="index.css" />
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Importance of dua</title>
  </head>
  <body>
    <div class="box">
      <h1>صحیح مسلم 6774,مشکوٰۃ المصابیح5298</h1>
      <h2>
        حضرت ابوہریرہ رضی اللہ عنہ سے روایت ہے ، کہا : رسول اللہ ﷺ نے فرمایا :’’
        طاقتور مومن اللہ کے نزدیک کمزور مومن کی نسبت بہتر اور زیادہ محبوب ہے ،
        جبکہ خیر دونوں میں ( موجود ) ہے ۔ جس چیز سے تمہیں ( حقیقی ) نفع پہنچے اس
        میں حرص کرو اور اللہ سے مدد مانگو اور کمزور نہ پڑو ( مایوس ہو کر نہ بیٹھ
        ) جاؤ ، اگر تمہیں کوئی ( نقصان ) پہنچے تو یہ نہ کہو : کاش ! میں ( اس طرح
        ) کرتا تو ایسا ایسا ہوتا ، بلکہ یہ کہو : ( یہ ) اللہ کی تقدیر ہے ، وہ جو
        چاہتا ہے کرتا ہے ، اس لیے کہ ( حسرت کرتے ہوئے ) کاش ( کہنا ) شیطان کے
        عمل ( کے دروازے ) کو کھول دیتا ہے ۔‘‘
      </h2>
    </div>

    <div class="box">
      <h1>صحیح مسلم 1772,صحیح بخاری 1145</h1>
      <h2>
        رسول اللہ صلی اللہ علیہ وسلم نے فرمایا کہ ہمارا پروردگار بلند برکت والا
        ہے ہر رات کو اس وقت آسمان دنیا پر آتا ہے جب رات کا آخری تہائی حصہ رہ
        جاتا ہے۔ وہ کہتا ہے کوئی مجھ سے دعا کرنے والا ہے کہ میں اس کی دعا قبول
        کروں، کوئی مجھ سے مانگنے والا ہے کہ میں اسے دوں کوئی مجھ سے بخشش طلب
        کرنے والا ہے کہ میں اس کو بخش دوں۔
      </h2>
    </div>

    <div class="box">
      <h1>سنن ترمذی2969،سنن ابن ماجہ3828,سنن ابوداؤد 1479</h1>
      <h2>
        حضرت نعمان بن بشیر رضی اللہ عنہما سے روایت ہے ، رسول اللہ ﷺ نے فرمایا
        :’’ دعا ہی عبادت ہے ۔‘‘ پھر نبی ﷺ نے یہ آیت پڑھی : ﴿ وَقَالَ رَبُّکُمُ
        ادْعُوْنِیۡ اَسْتَجِبْ لَکُمْ ﴾ ’’ اور تمہارے رب نے فرمایا : مجھے پکارو
        ، میں تمہاری پکار قبول کروں گا ۔‘‘
      </h2>
    </div>

    <div class="box">
      <h1>صحیح مسلم 6936</h1>
      <h2>
        ابوادریس خولانی نے حضرت ابوہریرہ رضی اللہ عنہ سے ، انہوں نے نبی ﷺ سے
        روایت کی کہ آپ نے فرمایا :’’ جب تک کوئی بندہ گناہ یا قطع رحمی کی دعا نہ
        کرے اور قبولیت کے معاملے میں جلد بازی نہ کرے ، اس کی دعا قبول ہوتی رہتی
        ہے ۔‘‘ عرض کی گئی : اللہ کے رسول ! جلد بازی کرنا کیا ہے ؟ آپ ﷺ نے فرمایا
        :’’ وہ کہے : میں نے دعا کی اور میں نے دعا کی اور مجھے نظر نہیں آتا کہ وہ
        میرے حق میں قبول کرے گا ، پھر اس مرحلے میں ( مایوس ہو کر ) تھک جائے اور
        دعا کرنا چھوڑ دے ۔‘‘
      </h2>
    </div>

    <div class="box">
      <h1>سنن ترمذی2516,مشکوٰۃ المصابیح 5302</h1>
      <h2>
        میں ایک دن رسول اللہ صلی اللہ علیہ وسلم کے ساتھ سواری پر پیچھے تھا، آپ
        نے فرمایا: ”اے لڑکے! بیشک میں تمہیں چند اہم باتیں بتلا رہا ہوں: تم اللہ
        کے احکام کی حفاظت کرو، وہ تمہاری حفاظت فرمائے گا، تو اللہ کے حقوق کا
        خیال رکھو اسے تم اپنے سامنے پاؤ گے، جب تم کوئی چیز مانگو تو صرف اللہ سے
        مانگو، جب تو مدد چاہو تو صرف اللہ سے مدد طلب کرو، اور یہ بات جان لو کہ
        اگر ساری امت بھی جمع ہو کر تمہیں کچھ نفع پہنچانا چاہے تو وہ تمہیں اس سے
        زیادہ کچھ بھی نفع نہیں پہنچا سکتی جو اللہ نے تمہارے لیے لکھ دیا ہے، اور
        اگر وہ تمہیں کچھ نقصان پہنچانے کے لیے جمع ہو جائے تو اس سے زیادہ کچھ
        نقصان نہیں پہنچا سکتی جو اللہ نے تمہارے لیے لکھ دیا ہے، قلم اٹھا لیے گئے
        اور ( تقدیر کے ) صحیفے خشک ہو گئے ہیں“
      </h2>
    </div>

    <div class="box">
      <h1>مشکوٰۃ المصابیح 2259</h1>
      <h2>
        حضرت ابوسعید خدری ؓ سے روایت ہے کہ نبی ﷺ نے فرمایا :’’ جب کوئی مسلمان
        کوئی ایسی دعا کرتا ہے جس میں گناہ اور قطع رحمی نہ ہو تو اللہ اس وجہ سے
        تین چیزوں میں سے کوئی ایک اسے عطا فرما دیتا ہے : یا تو اس کی دعا فوراً
        قبول فرما لیتا ہے یا اسے اس کے لیے آخرت میں ذخیرہ کر لیتا ہے یا پھر اس
        کی مثل تکلیف اس سے دور فرما دیتا ہے ۔ صحابہ نے عرض کیا ، تب تو ہم زیادہ
        دعائیں کریں گے ، آپ ﷺ نے فرمایا :’’ اللہ (دعائیں قبول کرنے میں) بہت
        زیادہ ہے ۔‘‘
      </h2>
    </div>

    <div class="box">
      <h1>سنن ابو داود 521,سنن ترمذی212,مشکوٰۃ المصابیح 671</h1>
      <h2>
        رسول اللہ صلی الله علیہ وسلم نے فرمایا: ”اذان اور اقامت کے درمیان کی دعا
        رد نہیں کی جاتی“۔
      </h2>
    </div>

    <div class="box">
      <h1>
        مشکوٰۃ المصابیح 930، سنن نسائی 1285، سنن ابوداؤد 1481، سنن ترمذی 3476
      </h1>
      <h2>
        حضرت فضالہ بن عبید ؓ بیان کرتے ہیں ، رسول اللہ ﷺ تشریف فرما تھے تو ایک
        آدمی آیا ، اس نے نماز پڑھی اور دعا کی : اے اللہ ! مجھے بخش دے اور مجھ پر
        رحم فرما ، رسول اللہ ﷺ نے فرمایا :’’ نمازی شخص ! تم نے جلد بازی کی ، جب
        تم نماز پڑھ کر (تشہد کے لیے) بیٹھو تو اللہ کی ، اس کی شان کے لائق ، حمد
        بیان کرو ، مجھ پر درود بھیجو ، پھر اللہ تعالیٰ سے دعا کرو ۔‘‘ راوی بیان
        کرتے ہیں ، پھر اس کے بعد ایک اور آدمی نے نماز پڑھی تو اس نے اللہ کی حمد
        بیان کی ، نبی پر درود بھیجا تو نبی ﷺ نے اسے فرمایا :’’ نمازی شخص ! دعا
        کرو ، تمہاری دعا قبول ہو گی ۔‘‘ ترمذی ۔ ابوداؤد اور نسائی نے بھی اسی
        طرح روایت کیا ہے ۔ ۔
      </h2>
    </div>
  </body>
</html>
