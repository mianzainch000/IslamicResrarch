<!DOCTYPE html>
<html lang="en">
  <head>
    <link rel="stylesheet" href="index.css" />
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Best Zikar</title>
  </head>
  <body>
    <div class="box">
      <h1>صحیح مسلم 1358</h1>
      <h1>
        اللهُ أَكْبَرُ كَبِيرًا، وَالْحَمْدُ لِلَّهِ كَثِيرًا، وَسُبْحَانَ اللهِ
        بُكْرَةً وَأَصِيلًا
      </h1>
      <h2>
        حضرت ابن عمر رضی اللہ عنہما سے روایت ہے ، انھوں نے کہا : ایک دفعہ ہم
        رسول اللہ ﷺ کے ساتھ نماز پڑھ رہے تھے کہ لوگوں میں سے ایک آدمی نے کہا :
        اللہ اکبر کبیرا ، والحمد للہ کثیرا ، وسبحان اللہ بکرۃ واصیلا اللہ سب سے
        بڑا ہے بہت بڑا ، اور تمام تعریف اللہ کے لیے ہے بہت زیادہ اور تسبیح اللہ
        ہی کے لیے ہے ، صبح و شام ۔‘‘ رسول اللہ ﷺ نے پوچھا :’’ فلاں فلاں کلمہ
        کہنے والا کون ہے ؟‘‘ لوگوں میں سے ایک آدمی نے کہا : اللہ کے رسول ! میں
        ہوں آپ نے فرمایا :’’ مجھے ان پر بہت حیرت ہوئی ، ان کے لیے آسمان کے
        دروازے کھول دیے گئے ۔‘‘ ابن عمر رضی اللہ عنہما نے کہا :’’ میں نے جب سے
        آپ سے یہ بات سنی ، اس کے بعد سے ان کلمات کو کبھی ترک نہیں کیا ۔
      </h2>
    </div>

    <div class="box">
      <h1>سبحان اللّه ۔الحمداللہ ۔اللّه اکبر کی فضیلت</h1>
      <h1>
        مسند احمد 10723، 1865،1864,سنن ابوداؤد 5065،سنن ترمذی3410،سنن ابن ماجہ
        926
      </h1>
      <h2>
        حضرت عبداللہ بن عمرو رضی اللہ عنہما سے روایت ہے ، رسول اللہ ﷺ نے فرمایا
        :’’ دو چیزوں پر جو شخص بھی پابندی سے عمل کرتا ہے جنت میں داخل ہو جاتا ہے
        اور وہ چیزیں ( کام ) آسان ہیں ( لیکن ) ان پر عمل کرنے والے کم ہیں ۔ ہر
        نماز کے بعد دس دفعہ ( سبحان اللہ ) کہے ، دس دفعہ ( اللہ اکبر ) کہے اور
        دس دفعہ ( الحمدللہ ) کہے ۔‘‘ صحابی کہتے ہیں : میں نے دیکھا کہ رسول اللہ
        ﷺ نے ہاتھ سے اس عدد کا اشارہ کیا اور فرمایا :’’ یہ زبان سے کہنے میں (
        پانچوں نمازوں کے حساب سے ) ایک سو بچاس ( کلمات ) ہیں اور ( قیامت کے دن
        نیکیوں کے ) ترازو میں ( ایک نیکی کا اجر دس گنا کے اعتبار سے ) ایک ہزار
        پانچ سو ہوں گے ۔ اور جب اپنے بستر پر جائے تو ( سبحان اللہ ) اور (
        الحمدللہ ) اور ( اللہ اکبر ) ( سب ملا کر کل ) سو مرتبہ کہہ لے ، یہ زبان
        سے کہنے میں سو ہیں اور ترازو میں ( دس گنا کے حساب سے ) ایک ہزار ۔ بھلا
        تم میں سے کون ہے جو دن میں ڈھائی ہزار گناہ کرتا ہو ؟‘‘ ( جب کہ نیکیاں وہ
        ڈھائی ہزار کماتا ہو ) صحابہ نے عرض کیا : انسان پابندی سے یہ دونوں عمل
        کیوں نہیں کر سکتا ؟ فرمایا :’’ ایک آدمی نماز پڑھ رہا ہوتا ہے کہ شیطان آ
        جاتا ہے اور اسے کہتا ہے : فلاں بات یاد کر ، فلاں بات یاد کر حتی کہ بندہ
        ( نماز سے ) غافل ہو جاتا ہے اور جب بندہ بستر پر جاتا ہے تو شیطان آ جاتا
        ہے اور اسے سلانے لگتا ہے حتی کہ آدمی کو نیند آ جاتی ہے ۔‘‘
      </h2>
    </div>

    <div class="box">
      <h1>سنن ابن ماجہ 1356 سنن ابوداؤد 766</h1>
      <h1>
        دس بار ( الله اكبر ) دس بار ( اَلْحَمْدُلِلَّہِ ) دس بار ( سُبْحَانَ
        اللہِ ) اور دس بار ( اَسْتَغْفِرُاللہ ) کہتے تھے ۔ پھر فرماتے : (
        اللَّهُمَّ اغْفِرْلِى وَاهْدِنِى وَارْزُقْنِى وَعَافِنِى )
      </h1>
      <h2>
        نبی ﷺ رات کے قیام ( تہجد ) کی ابتدا کس چیز سے کرتے تھے ؟ انہوں نے کہا :
        تم نے مجھ سے وہ بات پوچھی ہے جو تم سے پہلے کسی نے نہیں پوچھی ، آپ دس بار
        ( اللہُ أَکْبَرُ ) دس بار ( اَلْحَمْدُلِلَّہِ ) دس بار ( سُبْحَانَ اللہِ
        ) اور دس بار ( اَسْتَغْفِرُاللہ ) کہتے تھے ۔ پھر فرماتے : ( اللَّهُمَّ
        اغْفِرْلِى وَاهْدِنِى وَارْزُقْنِى وَعَافِنِى ) ’’ اے اللہ ! مجھے بخش دے
        ، مجھے ہدایت دے ، مجھے رزق عنایت فرما اور مجھے آرام و راحت سے بہرہ ور
        فرما ۔‘‘ اور آپ قیامت کے دن ( میدان حشر میں ) کھڑے ہونے کی تنگی سے اللہ
        کی پناہ چاہتے تھے ۔
      </h2>
    </div>

    <div class="box">
      <h1>
        صحیح مسلم6842, 6844، سنن ابو داود 5077، سنن ابن ماجہ 3867 , صحیح بخاری
        6403,1154
      </h1>
      <h1>
        لَا إِلَهَ إِلَّا اللَّهُ وَحْدَهُ لَا شَرِيكَ لَهُ لَهُ الْمُلْكُ
        وَلَهُ الْحَمْدُ وَهُوَ عَلَى كُلِّ شَيْءٍ قَدِيرٌ
      </h1>
      <h2>
        ایک اکیلے اللہ کے سوا کوئی معبود نہیں ۔ اس کا کوئی ساجھی نہیں ، ملک اسی
        کا ہے ‘ تعریف اسی کی ہے اور وہ ہر شے پر خوب قادر ہے
      </h2>
    </div>

    <div class="box">
      <h1>صحیح بخاری 6409، صحیح مسلم 6862</h1>
      <h1>لَا حَوْلَ وَلَا قُوَّةَ إِلَّا بِاللَّهِ</h1>
      <h2>
        گناہوں سے بچنے اور نیکی کی قوت صرف اور صرف اللہ سے ملتی ہے<br /><br />
        آپ ﷺ نے فرمایا :’’ عبداللہ بن قیس ! کیا میں تمہیں جنت کے خزانوں میں سے
        ایک خزانے کا پتہ نہ بتاؤں ؟‘‘ میں نے کہا : کیوں نہیں ، اللہ کے رسول ! آپ
        نے فرمایا :’’ لا حول ولا قوة الا بالله ‘‘ کہا کرو ۔‘‘
      </h2>
    </div>

    <div class="box">
      <h1>
        صحیح بخاری 6682، صحیح مسلم 6846، سنن ترمذی ،3467 سنن ابن ماجہ 3806، مسند
        احمد 5463، مشکوٰۃ المصابیح 2298
      </h1>
      <h1>سُبحَانَ اللّهِ وَ بِحَمْدِهِ ، سُبحَانَ اللّهِ الْعَظِيمِ</h1>
      <h2>
        رسول اللہ صلی اللہ علیہ وسلم نے فرمایا ”دو کلمے جو زبان پر ہلکے ہیں لیکن
        ترازو پر ( آخرت میں ) بھاری ہیں اور اللہ رحمن کے یہاں پسندیدہ ہیں وہ یہ
        ہیں سبحان الله وبحمده،‏‏‏‏ سبحان الله العظيم‏
      </h2>
    </div>

    <div class="box">
      <h1>صحیح مسلم 6847، سنن ترمذی 3597,3462، مشکوٰۃ المصابیح 2295</h1>
      <h1>
        سُبْحَانَ اللَّهِ وَالْحَمْدُ لِلَّهِ وَلَا إِلَهَ إِلَّا اللَّهُ
        وَاللَّهُ أَكْبَرُ
      </h1>
      <h2>
        حضرت ابوہریرہ رضی اللہ عنہ سے روایت ہے ، کہا : رسول اللہ ﷺ نے فرمایا :’’
        یہ بات کہ میں ’’ سبحان الله والحمدلله ولا اله الا لله واللہ اکبر کہوں ،
        مجھے ان تمام چیزوں سے زیادہ محبوب ہے جن پر سورج طلوع ہوتا ہے ۔‘‘
      </h2>
    </div>

    <div class="box">
      <h1>سنن ترمذی 3433</h1>
      <h1>
        سُبْحَانَكَ اللَّهُمَّ وَبِحَمْدِكَ أَشْهَدُ أَنْ لَا إِلَهَ إِلَّا
        أَنْتَ أَسْتَغْفِرُكَ وَأَتُوبُ إِلَيْكَ
      </h1>
      <h2>
        رسول اللہ صلی اللہ علیہ وسلم نے فرمایا: ”جو شخص کسی مجلس میں بیٹھے اور
        اس سے بہت سی لغو اور بیہودہ باتیں ہو جائیں، اور وہ اپنی مجلس سے اٹھ جانے
        سے پہلے پڑھ لے: سبحانك اللهم وبحمدك أشهد أن لا إله إلا أنت أستغفرك وأتوب
        إليك ”پاک ہے تو اے اللہ! اور سب تعریف تیرے لیے ہے، میں گواہی دیتا ہوں کہ
        تیرے سوا کوئی معبود برحق نہیں، میں تجھ سے مغفرت چاہتا ہوں اور تیری طرف
        رجوع کرتا ہوں“، تو اس کی اس مجلس میں اس سے ہونے والی لغزشیں معاف کر دی
        جاتی ہیں“۔
      </h2>
    </div>

    <div class="box">
      <h1>صحیح بخاری 6306</h1>
      <h1>
        اللَّهُمَّ أَنْتَ رَبِّي ، لَا إِلَهَ إِلَّا أَنْتَ ، خَلَقْتَنِي
        وَأَنَا عَبْدُكَ ، وَأَنَا عَلَى عَهْدِكَ وَوَعْدِكَ مَا اسْتَطَعْتُ ،
        أَعُوذُ بِكَ مِنْ شَرِّ مَا صَنَعْتُ ، أَبُوءُ لَكَ بِنِعْمَتِكَ عَلَيَّ
        ، وَأَبُوءُ لَكَ بِذَنْبِي فَاغْفِرْ لِي فَإِنَّهُ لَا يَغْفِرُ
        الذُّنُوبَ إِلَّا أَنْتَ
      </h1>
      <h2>
        اے اللہ! تو میرا رب ہے، تیرے سوا کوئی معبود نہیں۔ تو نے ہی مجھے پیدا کیا
        اور میں تیرا ہی بندہ ہوں میں اپنی طاقت کے مطابق تجھ سے کئے ہوئے عہد اور
        وعدہ پر قائم ہوں۔ ان بری حرکتوں کے عذاب سے جو میں نے کی ہیں تیری پناہ
        مانگتا ہوں مجھ پر نعمتیں تیری ہیں اس کا اقرار کرتا ہوں۔ میری مغفرت کر دے
        کہ تیرے سوا اور کوئی بھی گناہ نہیں معاف کرتا۔“ نبی کریم صلی اللہ علیہ
        وسلم نے فرمایا کہ جس نے اس دعا کے الفاظ پر یقین رکھتے ہوئے دل سے ان کو
        کہہ لیا اور اسی دن اس کا انتقال ہو گیا شام ہونے سے پہلے، تو وہ جنتی ہے
        اور جس نے اس دعا کے الفاظ پر یقین رکھتے ہوئے رات میں ان کو پڑھ لیا اور
        پھر اس کا صبح ہونے سے پہلے انتقال ہو گیا تو وہ جنتی ہے
      </h2>
    </div>

    <div class="box">
      <h1>صحیح بخاری 1154,سنن ابن ماجہ 3878,سنن ترمذی 3414</h1>
      <h1>
        لَا إِلَهَ إِلَّا اللَّهُ وَحْدَهُ لَا شَرِيكَ لَهُ لَهُ الْمُلْكُ
        وَلَهُ الْحَمْدُ وَهُوَ عَلَى كُلِّ شَيْءٍ قَدِيرٌ، ‏‏‏‏‏‏وَسُبْحَانَ
        اللَّهِ وَالْحَمْدُ لِلَّهِ وَلَا إِلَهَ إِلَّا اللَّهُ وَاللَّهُ
        أَكْبَرُ وَلَا حَوْلَ وَلَا قُوَّةَ إِلَّا بِاللَّهِ،
      </h1>
      <h2>
        رسول اللہ صلی اللہ علیہ وسلم نے فرمایا: ”جب کوئی نیند سے جاگے پھر کہے لا
        إله إلا الله وحده لا شريك له له الملك وله الحمد وهو على كل شيء قدير
        وسبحان الله والحمد لله ولا إله إلا الله والله أكبر ولا حول ولا قوة إلا
        بالله ۱؎، پھر کہے رب اغفر لي ”اے میرے رب ہمیں بخش دے“، یا آپ نے کہا: پھر
        وہ دعا کرے تو اس کی دعا قبول کی جائے گی، پھر اگر اس نے ہمت کی اور وضو
        کیا پھر نماز پڑھی تو اس کی نماز مقبول ہو گی“۔
      </h2>
    </div>
  </body>
</html>
